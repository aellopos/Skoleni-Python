# 1 - vyplata

Vytvořte textový soubor vykaz.txt, který bude obsahovat 12 řádků a na každém řádku počet odpracovaných hodin za každý měsíc za poslední rok.

- Otevřete tento soubor ve svém programu a načtěte hodnoty na řádcích do seznamu vykaz. Vytiskněte tento seznam do terminálu funkcí print() abyste si ověřili, že jste soubor načetli správně.
- Nechte uživatele zadat na příkazovém řádku hodinovou mzdu. Spočítejte a na výstup vytiskněte celkovou výplatu za celý rok a průměrnou výplatu na jeden měsíc.

# 2 - Počet slov

Stáhněte si odevzdanou [slohovou práci]("https://kodim.cz/cms/assets/kurzy/uvod-do-progr-2/uvod-do-programovani-2/soubory/cteni-souboru/excs%3Epocet-slov/praha.txt"). Zadání bylo sepsat text o nejméně 150ti slovech pojednávající o našem hlavním městě. Napište program, který spočítá počet slov v tomto textu, abychom věděli, zda bylo zadání formálně splněno. Nechte se vést následujícím návodem.

- Nechte váš program otevřít soubor a načíst jednotlivé řádky do seznamu
- Každý řádek převeďte na seznam slov. Slovem se rozumí vše, co je odděleno mezerou nebo novým řádkem
- Vypište na výstup počty slov na každém řádku
- Vypište na výstup celkový počet všech slov v souboru